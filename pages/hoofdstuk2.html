<html>

	<link rel="stylesheet" href="../css/style.css">


<head>
	
	<title>Thesis - Machteld Stoop</title>
	
</head>

<body>
	<div style="position:fixed; font-family: Helvetica, Helvetica, Times, serif;">

<h1>Lief data-dagboek,</h1>

	Thesis - Online privacy

<ul class="navbar">
<li><a href="../index.html">Inleiding</a>
<li><a href="hoofdstuk1.html">Hoofdstuk 1</a>
<li><a href="hoofdstuk2.html">Hoofdstuk 2</a>
<li><a href="hoofdstuk3.html">Hoofdstuk 3</a>
<li><a href=".html">Beeld</a>
<li><a href=".html">Bronnen</a>


</ul>


</div>


<div class="griditem3">
  <article><br> 
<h1>2 - Online privacy<br></h1>
<br>
<br>
2.1 DE WEERSPIEGELING VAN ONZE GEDACHTEN, INTERNET
- INTRODUCTIE<br><br>
 
De 'draagbare' computer was vijftien jaar geleden nog zo zwaar en groot dat je die nauwelijks kon tillen. En de ongemakkelijke data-helm en data-handschoenen om een virtuele werkelijkheid binnen te treden liggen nog vers in het geheugen. Met microchip en nanotechnologie wordt de technologie draagbaar en mobiel.4 – Ik, Cyborg door Anneke Smelik<br><br>
 
Het internet is in feite een andere wereld, waarin de mens in een andere dimensie zijn taken en verlangens volbrengt. De offline wereld, ook wel de wereld zoals we die van ruim 2000 jaar geleden kennen, voldoet niet meer aan onze verwachtingen. Wij als mensen zijn veeleisende wezens geworden, daarmee is de virtuele wereld een andere dimensie ingetreden die nooit aan onze vraag naar informatie, goederen en diensten kan voldoen. Onze samenleving bestaat niet meer zonder deze online wereld. De online dimensie is een wereld waar mensen hun handen en voeten niet meer nodig hebben om overal te komen. Het is daarom ook goed om te zien hoe de online wereld onze offline wereld heeft veranderd. Het internet heeft niet alleen onze persoonlijkheid veranderd maar ook hoe bedrijven zichzelf profileren. Bedrijven kunnen zich niet staande houden in dit informatietijdperk waarin de omgeving razendsnel verandert. Het hele internet, of misschien beter gezegd 'Het internet-huis' is dan ook een weerspiegeling van onze gedachten, een verlengstuk van ons dagelijks leven. Misschien word het niet altijd bewust geaccepteerd maar groeit het wel met ons mee en groeit het zelfs vast aan ons lichaam. Daarbij ziet het internet er niet bepaald futuristisch uit. Er klinken bijvoorbeeld geen vervormde computerstemmen en er knipperen geen dreigende rode lichtjes zoals we die vroeger in sciencefiction films zagen. Zie het meer als de digitale assistent die ons leven makkelijker en aangenamer maken, een vriendelijk ogende dimensie die ons alleen maar wilt helpen.<br><br>
 
 
2.2 DEFINITIE ONLINE PRIVACY<br><br>
 
De wet op internet
Er zijn maar weinig internet specifieke wetten. Wat offline geldt moet ook online gelden, is eigenlijk de achterliggende gedachte. Toch zijn er genoeg wetten waar je bij communicatie of bij het doen van zaken in de gewone wereld nooit tegenaan loopt, maar op internet ineens wel. Je verstuurt en ontvangt gegevens, en maakt gebruik van geautomatiseerde systemen van anderen. Dan worden wetten over gegevensverwerking en kopiëren ineens relevant. Voorbeelden hiervan zijn; auteursrecht, privacy wetgeving, computercriminaliteit, de vrijheid van meningsuiting en aansprakelijkheid van internetdienstverleners.<br><br>
 
We weten allemaal dat privacy niet meer op houdt bij de voordeur. Ook in het openbare leven, en dus ook wat je doet op internet, heb je recht op bescherming en privacy, hier komt ook de persoonlijke levenssfeer weer terug die ook in de offline wereld geldt. Er bestaat in Nederland geen algemene ''wet op de privacy''. Er zijn diverse wetten die elk een bepaald aspect van privacy in Nederland regelen. De belangrijkste en bekendste wet is de Wet Bescherming Persoonsgegevens. Deze regelt hoe persoonlijke gegevens mogen worden opgeslagen en verwerkt. Regels over aftappen en afluisteren staan weer in de Wet Computercriminaliteit en in de Telecommunicatiewet. Het briefgeheim is vastgelegd in de Grondwet, maar deze geldt niet voor e-mail.
De Wet Bescherming Persoonsgegevens (WBP) regelt onder welke voorwaarden persoonsgegevens verwerkt mogen worden. Persoonsgegevens zijn alle gegevens die 'herleidbaar zijn tot een bepaald individu'. Het bekendste voorbeeld is iemands naam of adres. Maar aan een foto is iemand ook te herkennen, een foto is dus net zo goed een persoonsgegeven. En het houd ook zeker niet op bij zulke feitelijke gegevens: gegevens die een waardering over een persoon inhouden, bijvoorbeeld iemands IQ, kunnen ook persoonsgegevens zijn. Omdat bijvoorbeeld een e-mailadres ook een persoonsgegeven is, heeft deze wet ook de nodige consequenties voor internetaanbieders en gebruikers. Het publiceren van persoonsgegevens van anderen op internet valt namelijk snel onder de strenge regels van WBP.<br><br>
 
Elke site moet een privacyverklaring hebben als ze persoonsgegevens verzamelt. Dit kan bijvoorbeeld al door een zogeheten logfile bij te houden met wie de site bezocht heeft. De site moet daarbij uitleggen welke gegevens er worden verzameld en wat daar mee gebeurt. Maar veel mensen denken dat als een site een privacy verklaring heeft, het wel goed zit met hun privacy. Maar dat is niet altijd waar. Een privacyverklaring zegt alleen wat een bedrijf doet met persoonlijke gegevens van anderen. Doorverkopen aan adverteerders is toegestaan, als dat in de privacyverklaring staat. Een aantal voorbeelden die in zo'n privacy verklaring moeten staan zijn;<br><br>

- Web bezoek, welke gegevens houdt de site bij over het klik gedrag. En wat gebeurt hier mee? Bijvoorbeeld het doorverkopen aan adverteerders?<br><br>
 
- Cookies, welke informatie wordt er via cookies bijgehouden? Een cookie is een stukje informatie dat een server mee stuurt met elke webpagina. Hierbij wordt nagegaan welke pagina's er bezocht worden.<br><br>

- Zoekopdrachten, bewaart de site zoekopdrachten om bijvoorbeeld te kunnen kijken wat populaire zoektermen zijn? Dat mag. Maar als de site ook bijhoudt welke bezoekers welke zoekopdrachten uitvoeren, dan moet men dat melden in de privacyverklaring.<br><br>

- Contactformulieren en –adressen, wat gaat men doen met de gegevens die iemand invult in het contactformulier?<br><br>
 
Nieuwsbrieven en andere mailingen, hoe wordt dit bestand samengesteld? Hoe komt iemand op een verzendlijst, en belangrijker, hoe kom je er weer vanaf?<br><br>
 
- Registratie van gebruikers, als gebruikers van een site zich kunnen registreren, welke gegevens wil men dan en wat gebeurt hier mee? En hoe kan een gebruiker zijn account weer opheffen? En worden de gegevens dan ook echt verwijderd?<br><br>

Blacklist
Internet staat structureel vol met verspreiders van spam, vandalen en overlastplegers. Veel mensen gebruiken filters en zwarte lijsten om ongewenste uitingen te blokkeren. Voor privépersonen is dat niet zo'n probleem, maar als sites mensen gaan blokkeren (en zeker als een zwarte lijst gedeeld wordt op bijvoorbeeld facebook) kunnen ze tegen privacywetgevingen aanlopen. Want ook een zwarte lijst is namelijk een 'verwerking' van persoonsgegevens. De lijst mag dan ook alleen gebruikt worden voor noodzakelijk 'gerechtvaardigd belang'.<br><br>
 
E-mail is vogelvrij
In de grondwet staat dat telefoongesprekken, papieren post en telegraafberichten geheim zijn. Dit briefgeheim geldt echter niet voor 'elektronische communicatie'. Eind jaren negentig was er een voorstel om dit te veranderen maar faalde.<br><br>
 
E-mail valt niet onder briefgeheim. Een beheerder of provider die e-mail van klanten leest, is vaan wel strafbaar. En de ontvanger moet rekening houden met auteursrecht. – De wet op internet door, Arnoud Engelfriet<br><br>
 
2.3 LIEF DATA-DAGBOEK,
- SOCIALE MEDIA<br><br>
 
Vroeger hielden de meeste mensen een dagboek bij waarin je alles over je eigen leven vertelde. Het was op allerlei manieren vormgegeven, soms heel simpel maar ook misschien ook wel met korte filosofische teksten of illustraties. Misschien wel een schetsboek van je eigen leven. Bewapend met slot en grendel kon je dan potentiële indringers van buitenaf weren die op jacht waren naar privé gegevens. De diepste geheimen zagen eigenlijk nooit het daglicht. Maar tegenwoordig hebben wij ons dagboek ingeruild voor een online dagboek, of ook wel een blog genoemd. Een weblog of een blog wordt ook gedefinieerd als een 'persoonlijk dagboek' dat regelmatig wordt bijgehouden op het internet. De originele vorm bestaat vooral uit tekst die in de omgekeerde chronologische volgorde verschijnt. Echter voor ontwerpers is dit ook een manier om inspiratie beelden te verzamelen en te delen op het web. Een microblog is echter een ander verhaal: het stelt gebruikers in staat kleine berichten op het internet te plaatsen. Daarnaast speelt de dienst in op de behoeften om constant verbonden te blijven en alles digitaal vast te leggen. De meest bekende microblog met ruim 243 miljoen actieve gebruikers per maand is Twitter. Deze dienst stelt je in staat om met bebehulp van slechts 140 tekens over je leven te praten en je 'diepste' geheimen te delen. <br><br>

Een groot verschil met het traditionele dagboek en Twitter is dat een Tweet een vluchtig karakter heeft. Het ding met Twitter is dat je het waarschijnlijk maar één keer leest en vervolgens nooit meer. De mystiek van een geschreven dagboek is verdwenen met de komst van het bloggen. Bloggen heeft het huidige format van informatie vergaring veranderd. We zijn al verveeld met de huidige formats, daarbij volgen we ook minder het nieuws. Een dagboek was tastbaar en natuurlijk een beleving op zich zelf. Je kan het zien als een verandering van analoog naar digitaal maar met wel de bijbehorende consequenties. Tijden zijn dus veranderd, en daarbij zijn veel gegevens zichtbaar op het internet. Bloggen heeft de verspreiding van informatie veranderd en ervoor gezorgd dat het laagdrempelig is geworden. Sinds de opkomst van het internet is er een behoefte ontstaan om ons privé leven op het internet te delen; in het hedendaagse medialandschap worden we haast verplicht om sociaal te zijn. Het is heel normaal geworden om van alles te delen op Facebook, Twitter, Tumblr etc. Daarbij wordt het tegenwoordig raar gevonden om bijvoorbeeld niet actief te zijn op Facebook. Alles willen we delen met onze naasten, ons gedrag op Social media websites is eigenlijk een groot publiekelijk dagboek geworden. <br><br>

Deze ontwikkelingen brengen natuurlijk problemen met zich mee binnen de privacy. Het lijkt er op alsof wij ons niet zoveel zorgen maken over onze privacy. Zo makkelijk is het om iets te bloggen, des te makkelijker is het om terug gevonden te worden op het internet. En natuurlijk weten we dat we diep van binnen ons dagboek niet publiekelijk willen maken en willen beschermen met een sleutel onder ons kussen. Het bloggen gaat zelfs nog een stapje verder, tegenwoordig wordt er ook 'gevlogt'. Vloggen is het nieuwe bloggen, vloggen komt van het woord video weblog. In principe komt vloggen op het zelfde neer als bloggen alleen bij vloggen plaats je een video online.<br><br>
 
2.4 CIRKEL VAN KENNNIS 
- SHARING IS CARING<br><br>

Do not covet your ideas. Give away everything you know, and more will come back to you…The problem with hoarding is you end up living off your reserves. Eventually you'll become stale. If you give away everything you have, you are left with nothing. This forces you to look, to be aware, to replenish. – from Paul Arden's It's Not How Good You Are, It's How Good You Want To Be<br><br>

Het delen van ideeën op bijvoorbeeld een inspiratie blog of 'verzamel' blog moet dus goed zijn, maar of je hier perse iets voor terug krijg is een goede vraag. Omdat blogs zoals Tumblr meestal geen dialoog bieden tot andere gebruikers, alleen kun je berichten liken en andere gebruikers volgen. Hiermee geef je alleen ideeën weg zonder er direct wat voor terug te krijgen. Tumblr is dus het visuele dagboek voor veel ontwerpers maar zonder de directe interactie tot andere ontwerpers. Maar dit is niet perse fout, door deze blogs kun je wel verder komen in je eigen ontwerpproces alleen mist het fysieke dialoog (of ook wel het offline-dialoog). Dit is niet direct privacy gerelateerd maar wel met de gedachte dat je sommige ideeën bewust privé houd kunnen je niet altijd verder helpen binnen je eigen cirkel van kennis. Daardoor is het delen van eigen werk of inspiratie goed voor ontwerpers en ook voor eigen-publiciteit is dit positief omdat je hierdoor toch op de '(internet) kaart' wordt gezet. Veel ontwerpers gebruiken internet ook als nieuwe exposeer ruimte van hun werk doordat het vaak zeer laagdrempelig is, denk aan Rafaël Rozendaal die verschillende websites maakt die zijn werk representeren.  <br><br>
 
2.5 BITS OF FREEDOM
- BELANGENORGANISATIE<br><br>
 
Stichting Bits of Freedom is een onafhankelijke Nederlandse belangenorganisatie die opkomt voor digitale burgerrechten. Bits of Freedom verdedigt het grondrecht op privacy en het grondrecht op privacy en het grondrecht op communicatievrijheid. Om privacy schendingen onder de aandacht te brengen organiseert Bits of Freedom sinds 2001 jaarlijks de Nederlandse uitreiking van de Big Brother Awards. Deze prijs wordt uitgereikt aan bedrijven, overheden en personen die het afgelopen jaar privacy schade hebben aangedaan of controle op burgers hebben uitgebreid. De prijs is vernoemd naar de totalitaire leider "Big Brother" uit het boek 1984 van George Orwell. Het doel van Bits Of Freedom; <br><br>

De komende jaren zijn bepalend voor de toekomst van vrijheid en privacy op internet. Nu moeten we waarborgen dat iedere internetgebruiker zelf kan bepalen wat met zijn privé-gegevens gebeurt. Nu moet worden ingegrepen om te zorgen dat iedereen in Nederland kan blijven genieten van een open en vrij internet zonder grenzen.<br><br>


2.6 DE VERBORGEN EILANDEN VAN HET INTERNET
- HET ALTERNATIEF<br><br>
 
Deep Web (of invisible web) is een term die refereert aan de laag aan content op internet die niet geïndexeerd wordt door populaire zoekmachines en daardoor ook niet direct zichtbaar is voor iedereen (de internet gebruikers op het 'gewone' internet). Deep Web was een plek die werd gebouwd om hier geheel anoniem en ontraceebaar te kunnen browsen. Het begon met goede uitgangspunten:<br><br>

-  Het Amerikaanse leger maakt dankbaar gebruik van Deep Web om ontraceerbaar te kunnen overleggen.
- De 'ik ben bezorgd over privacy'-internetgebruikers kunnen er met een gerust hart onzichtbaar browsen, zoeken en posten.
- Inwoners uit landen met strenge (internet)censuur, zoals Syrië en Iran, kunnen er veilig(er) communiceren.<br><br>
 
Maar het duurde niet lang voordat hier verandering in kwam, het Deep Web is nu ook vooral een toevluchtsoord voor criminelen. Daarbij is het meest bekende voorbeeld Silk Road, ook wel de bol.com van de onderwereld dit een soort marktplaats voor illegale handel, op Silk Road kan je voornamelijk drugs vinden. Verder staat Deep Web ook bekend als om zijn vele kinderporno, wapenhandel en huurmoordenaars. Omdat dit soort illegale bezigheden voor de gemiddelde burger niet zichtbaar zijn, denken de meeste mensen dat Deep Web zeer klein is. Maar niets is minder waar, Deep Web bestaat uit meer dan vijf miljoen terabyte aan websites. In vergelijking: ons welbekende internet is 'slechts' 200 terabyte groot. Daarom wordt het normale zichtbare internet ook wel gezien als het puntje van de ijsberg. Maar hoe werkt het nou eigenlijk, ontraceerbaar worden op het internet? De grootste portaal naar Deep Web: het netwerk TOR. Gratis software die het mogelijk maakt om online anoniem te zijn. TOR staat voor 'The Onion Router' want zoals bij een ui, worden de online dingen die je via TOR doet en verstuurt, verpakt door allerlei beschermende schillen en lagen. Daardoor kunnen als het ware alleen de verzender en ontvanger de binnenkant van de ui zien. Waarschijnlijk wordt Deep Web alleen maar groter en groter, en dit hoeft niet eens te betekenen dat het hier alleen maar gaat om criminelen die hun netwerk willen uitbreiden. Maar legale redenen zoals anonimiteit online, waar steeds meer behoefte naar is, dit komt mede door Google, Facebook en de NSA die ons overal volgen en in de gaten houden.
Om bewust te worden van privacy is het misschien wel nodig om een toekomst beeld te schetsen die ons misschien meer aan het denken zet.<br><br>
 
Maar nog belangrijker, hoe ziet dit er uit voor ontwerpers en kunstenaars? Met als invalshoek dat de manier hoe wij vroeger een dagboek bij hielden enorm veranderd is, de nieuwe vorm is het internet. Social-media speelt daar een grote rol in, door het online zetten van verschillende privé gegevens (denk aan; adres gegevens telefoonnummers etc). Maar speelt privacy ook een rol bij ontwerpers? Zoals het online zetten van bijvoorbeeld een inspiratie blog.<br><br>
 
 
2.7 BRAVE NEW WORLD
- PRIVACY IN DE TOEKOMST?<br><br>

O wonder!
How many goodly creatures are there here!
How beauteous mankind is!
O brave new world,
That has such people in it!<br><br>

Deze woorden worden in de roman 'Brave New World' door 'Aldous Huxley' aangehaald (origineel van William Shakespeare).<br><br>

De sciencefiction-roman beschrijft een toekomstige wereld die geheel beheerst wordt door technologie en rationalisme. Alle mensen zijn gezond en gelukkig, oorlog en armoede kent men niet. Daarbij bestaan traditionele waarden als liefde, trouw, gezinsleven, kunst en godsdienst niet langer. Het lijkt hierdoor eerder een dystopie dan een utopie. In het voorwoord omschrijft Huxley het thema als 'the advancement of sience as it affects human individuals'. Hiermee bedoelt Huxley dat het thema niet gaat over de vooruitgang van de wetenschap als zodanig; het is de vooruitgang voor zover deze menselijke individuen raakt.<br><br>
 
De maatschappij is gebaseerd op consumentisme, onmiddellijke behoeftebevrediging en massaproductie. Mensen worden geacht voortdurend in contact te zijn met anderen, alleen-zijn hoort niet tot de mores. De vrij verkrijgbare drug soma geeft een gevoel van gelukzaligheid. Mensen die geen soma willen gebruiken, worden daarom niet begrepen. Voor verstrooiing zijn er televisie, elektronische sporten en spelletjes, en 'feelies', doorgaans erotisch getinte films die ook de gevoelszintuigen prikkelen.<br><br>
 
Huxley vreesde de invloed van nieuwe technologische ontwikkeling op het menselijk individu, dit groeide uit tot een hevig wantrouwen tegen de snelle opmars van wetenschappelijke vooruitgang die hij enorme vorderingen zag boeken. Brave New World kan als een waarschuwing zijn voor de nieuwe wereld die zijn intrede gaat doen. Zal in de toekomst privacy misschien een taboe worden, hoe Huxley omschrijft in Brave New World dat mensen worden geacht voortdurend in contact te zijn met anderen klinkt als toekomst muziek.. Om maar een voorbeeld te noemen; Facebook veranderd per 1 januari 2015 de gebruikersvoorwaarden. In de voorwaarden staat onder andere dat Facebook per 1 januari het internetgedrag van personen kan volgen, ook op andere websites. Je zult er waarschijnlijk niet heel veel van merken, maar dit kan zich vormen tot persoonlijke reclame die aangeboden zal worden. Ook mag Facebook je 'offline' volgen, je moet een gps-functie, bleutooth en wifisignaal gebruiken om zo de locatie te kunnen bepalen. Dit mag Facebook altijd doen, ook als de app niet open staat. Het bedrijf slaat bijvoorbeeld op waar een persoon incheckt en ze kijken of er vrienden bij jou in de buurt zijn. Zo wordt er een database gemaakt waar je gaat eten, waar je naartoe reist, waar je winkelt en met wie je dat allemaal doet. Facebook laat het allemaal overkomen alsof het niet zoveel voorstelt en dat de veranderingen ook gunstig zijn voor de gebruiker, maar volgens Tim Toornvliet van de privacy-organisatie Bits of Freedom is er wel wat aan de hand:<br><br>
 
"Ze presenteren het alsof ze je gegevens beter kunnen beschermen, maar ze zijn heel vaag over wat ze er zelf mee kunnen."<br><br>
 
Het achterliggende idee van de nieuwe voorwaarden is om meer advertenties te verkopen en meer geld te verdienen. Doordat Facebook met de nieuwe regels advertenties kan plaatsen die voor jou interessant zijn, kunnen ze meer geld vragen. Helaas moet je hiervoor wel je privacy inleveren. Het ergste van alles is dat je als gebruiker niks kunt doen tegen de nieuwe gebruikersvoorwaarden. Bovenaan de nieuwe regels staat:<br><br>
 
"Door onze diensten na 1 januari 2015 te gebruiken, ga je akkoord met onze bijgewerkte voorwaarden, ons gegevensbeleid en ons cookiebeleid. Ook ga je ermee akkoord dat je advertenties te zien krijgt op basis van de apps en websites die je gebruikt."<br><br>
 
 Je gaat dus automatisch akkoord met de voorwaarden als je Facebook gebruikt. De enige oplossing om je privacy te beschermen is om je Facebook-account op te zeggen. <br><br>
 
Alleen door onze internetvrijheid te bewaken blijven we auteur van ons eigen leven – Simone Halink (Advocate en oud medewerkster Bits Of Freedom)
 



</article>


<br>
	
	


	
	

	
</div>
	




</body>
</html>