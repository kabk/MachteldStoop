<html>

	<link rel="stylesheet" href="index.css">


<head>
	
	<title>Thesis - Machteld Stoop</title>
	
</head>

<body>
	<div style="position:fixed; font-family: Helvetica, Helvetica, Times, serif;">

<h1>The Expansion of our Reality - Machteld Stoop</h1>

	Thesis - Online and offline privacy

<ul class="navbar">
<li><a href="index.html">Inleiding</a>
<li><a href="hoofdstuk1.html">Hoofdstuk 1</a>
<li><a href="hoofdstuk2.html">Hoofdstuk 2</a>
<li><a href=".html">Hoofdstuk 3</a>
<li><a href=".html">Beeld</a>
<li><a href=".html">Bronnen</a>


</ul>


</div>

<div class="griditem2">
  <article><br> 
<h1>1 - Offline privacy</h1>
<p>1.1	'HET BEGIN VAN EEN EINDE'<br>
  1.2	DEFINITIE OFFLINE PRIVACY<br>
  1.3	BESCHERMING VAN DE 'IK'<br>
  1.4	DE PANOPTICUM STAAT<br>
  
  1.1	'HET BEGIN VAN EEN EINDE'  </p>
<p>&nbsp;</p>
<p>De plek waar alles kon, waar zij konden zijn wie ze wilden zijn, waar privacy niet bestond. Angst en schaamte bestonden niet, alles was mogelijk het was een paradijs, de Hof van Eden. Daarbij hadden Adam en Eva maar een belofte die ze moesten houden, zij mochten niet de vruchten eten van de boom van kennis van goed en kwaad. Maar toch was deze belofte gebroken en aten zij de 'Verboden Vrucht'. Door deze vrucht waren zij opeens heel bewust van zichzelf, de schaamte was geboren, dus ook de behoefte naar privacy. Misschien is dit wel het begin van een einde, privacy was geboren. Dit is als een metafoor voor dit hele onderwerp, privacy. Dit metafoor laat ons misschien wel zien hoe erg we onze privacy eigenlijk op prijs stellen, en onze eigen persoonlijke ruimte nodig hebben om daarbij tot ons zelf te kunnen komen. Maar niet alleen dat, het gaat er ook om ons zelf te beschermen, je gedachten innerlijk en gevoelens.</p>
<p>1.2	DEFINITIE OFFLINE PRIVACY</p>
<p> Privacy, privésfeer, persoonlijke levenssfeer of eigenruimte is een afweerrecht dat de persoonlijke levenssfeer beschermt. De uitspraak van "privacy" volgt de Amerikaans-Engelse uitspraak, niet de Brits-Engelse. De Van Dale omschrijft privacy als de persoonlijke vrijheid, het ongehinderd, alleen, in eigen kring of met een partner ergens kunnen vertoeven; gelegenheid om zich af te zonderen, om storende invloeden van de buitenwereld te ontgaan, een toestand waarin een mens er zeker van is dat zonder zijn toestemming zo weinig mogelijk andere mensen zich op zijn terrein zullen begeven. Daarbij komt tegenwoordig:  </p>
<p>-	Zelf bepalen wie welke informatie over ons krijgt.  <br>
  -	De wens onbespied en onbewaakt te leven.
  
    <br>
    <br>
    Privacy is dus het recht hebben op persoonlijke vrijheid, dit door ongehinderd alleen te zijn. Eigenlijk is de rode draad van dit verhaal dus dat je zelf kan bepalen welke informatie iemand over ons krijgt. Met daarbij natuurlijk uitzonderingen als criminele activiteiten waarbij privacy schending een doel heeft, de veiligheid te waarborgen van andere mensen. Dat zijn logische redeneringen waarbij deze uitzonderingen worden getroffen.
  
    <br>
    <br>
    Regels voor privacy
  Nederlandse grondwet artikel 10: privacy
  
  In Nederland is er een grondwet voor privacy dit houd in dat iedereen recht heeft op rust en privacy, hierbij kunnen wel uitzonderingen zijn, en mogen anderen uitzonderingen maken. Daarbij mag de overheid niet zomaar persoonlijke gegevens gebruiken. <br>
  <br>
  En iedereen heeft het recht om te zien wat er 
  over hem is vastgelegd en kunnen gegevens veranderd worden als ze niet juist zijn. Hier onder nog een aantal punten wat vermeld staat in de grondwet:  </p>
<p><br>
  - Ieder heeft, behoudens bij of krachtens de wet te stellen beperkingen, recht
  op eerbiediging van zijn persoonlijke levenssfeer. 
  <br>
  -  De wet stelt regels ter bescherming van de persoonlijke levenssfeer in
  verband met het vastleggen en verstrekken van persoonsgegevens. 
  - De wet stelt regels inzake de aanspraken van personen op</p>
<p>kennisneming van over hen vastgelegde gegevens en van het gebruik dat daarvan wordt gemaakt, alsmede op verbetering van zodanige gegevens.
  
  Daarbij wordt er ook toegelicht over de vorm persoonlijke levenssfeer, dit betekend het recht hebben op beslotenheid, dus eigenlijk met rust gelaten worden. Maar de wet kan in bepaalde gevallen uitzonderingen treffen voor bijvoorbeeld misdaden etc. Hier ook nog een lijst wat eigenlijk precies de persoonlijke levenssfeer omvat:
  
  het huis
  de briefwisseling 
  de communicatie via telefoon en andere communicatiemiddelen 
  het recht om niet te worden bespied of afgeluisterd 
  het recht op zorgvuldige behandeling van persoonlijke gegevens 
  het recht op eerbiediging van het innerlijk leven 
  het recht op eerbiediging van de lichamelijke integriteit  </p>
<p>1.3 BESCHERMING VAN DE 'IK'  </p>
<p>Over het algemeen krijgen we toch altijd een soort juridisch beeld in ons hoofd over privacy. De meeste mensen zeggen dan ook wel dat ze niets te verbergen hebben, maar dit klopt eigenlijk niet. Het argument ''Nee ik heb niks te verbergen''  wankelt aan alle kanten, maar daar zijn we eigenlijk helemaal niet van bewust. Het lijkt wel alsof we een geheel andere definitie kennen van privacy. Maar waarom hebben we dan allemaal gordijnen in ons huis, en gaan we naar de wc met de deur op slot? Tuurlijk zijn daarbij simpele antwoorden toepasbaar zoals; de gordijnen sluit ik in de avond voor het licht van de lantaarnpalen en de deur dicht en op slot in de wc tegen nare geurtjes. We zien privacy alleen maar als een recht of culturele waarde. Maar we moeten privacy zien op een fundamenteler niveau, privacy voert terug naar wat ons mens maakt. Daarom klopt het argument ''ik heb niks te verbergen'' niet, omdat we moeten beginnen bij de constatering dat privacy boven alles een menselijke eigenschap is. 
  
  De belangrijkste verschijningsvorm van privacy is eigenlijk de privé ruimte in ieder mens, je eigen gedachte wereld, gevoelens en het innerlijk. Deze ruimte is waar gedachten en gevoelens zich afspelen privé. En deze zijn alleen toegankelijk voor jezelf. Dit geheel heet de 'ik'. Maar dit wil niet zeggen dat het innerlijk nooit naar buiten treedt. Soms kiezen we er voor om naar buiten te treden, in de vorm van 'open stellen'. Wie je bent hangt grotendeels af van je vermogen om te bepalen welk deel je van je innerlijk deelt met anderen. En het delen van het innerlijk is in iedere context totaal anders, als je bij je vrienden bent of op je werk verandert de 'ik' continu, gelukkig maar want je zou waarschijnlijk nooit zo tegen je werkgever spreken zoals je dat bij je vrienden zou doen. Dus sociale relaties zijn niet mogelijk zonder iets te verbergen. Deze hele privacy kwestie is ook erg tijdsgebonden zoals in de jaren zeventig was het geen probleem om er voor uit te komen dat je pedoseksueel bent. En werd er zelfs gepleit voor het recht om seks te hebben met kinderen. Maar tegenwoordig kun je hiervoor aangeklaagd worden. Dit kan je ook wel zien als een soort cultuuromslag, nog een goed voorbeeld is dat in de jaren vijftig iedereen trots was of het feit dat iedereen rookte. Met roken loop je tegenwoordig niet meer snel te koop, misschien is het over dertig jaar not done.  </p>
<p>1.4 DE PANOPTICUM STAAT  </p>
<p>Het concept van de panopticum (Latijns voor: alziend) of panopticon (Grieks voor: alziend) gecreëerd door de Engelse verlichtingsfilosoof Jeremy Bentham in 1791. De vorm van een panopticum maakt het mogelijk om groepen mensen te controleren, disciplineren, bewaken, bestuderen, vergelijken en te verbeteren. In de vorm van architectuur die toegepast werd op gevangenissen. Daar voor werden mensen in donkere kerkers geplaatst waarbij bewakers geen overzicht op de gevangenen hadden, dat betekende ook dat gevangen alle tijd hadden om ontsnappingsmogelijkheden te creëren, tot dat Jeremy Bentham met het idee kwam om de gevangenen boven de grond te plaatsen. Met het idee dat mensen in een gebouw geplaatst werden waarbij het gebouw bestond uit een toren met daar omheen ringen van cellen. De cellen bevatte twee ramen; een naar buiten toe en een naar de toren toe. Waarbij er maar een bewaker nodig was om de gevangenen te bewaken, te kennen. Het panopticum hoort bij de geordende maatschappij die alles zichtbaar maakt en beheerst. Volgens Bentham is het erg nuttig;
  
  'Voor regeerders om voor hoogst belangrijke doeleinden te gebruiken' of een middel 'om alles wat met een zeker aantal mensen samenhangt, hun totale levensomstandigheden, te kennen en te beheersen.'
  
  Maar dit hele idee van Bentham heeft misschien ook wel zijn keerzijde, het panopticum wordt ook wel gezien als een machtsmachine. Bentham beschrijft hoe in het panopticum macht en kennis samen gaan. Daarbij droomde Bentham van het uitgroeien van het panopticum idee die in alles zou doordringen tot in een groot bewakend netwerk. Denk maar eens aan het totaalplaatje van de volgende maatregelen: 
  identificatieplicht, biometrisch paspoort, burgerservicenummer, koppeling bestanden, bewaartermijn verkeersgegevens (telefoon en e-mail gegevens), slimme camera's, ambient intelligence (= intelligente en zelflerende technologie), rekeningrijden en ga zo maar door.
  Zijn we niet hard op weg naar een maatschappij zonder vrijheid? Het hele idee van het panopticum is steeds meer toepasbaar op onze Nederlandse maatschappij, het controleren van mensen is normaler dan ooit. In Nederland is het controleren van burgers in openbare plekken eigenlijk de normaalste zaak van de wereld. Natuurlijk fungeert dit als bescherming van de mede mens, maar uit onderzoek is bijvoorbeeld het gebruik van bewakingscamera's nooit bewezen volgens Brenno de Winter (onderzoeksjournalist) hoewel we direct ons gedrag aanpassen als we in de buurt van een camera komen. In Nederland leven we op dit moment in een erg controlerende maatschappij. Neem een voorbeeld aan Rotterdam, hier wordt steeds meer camerabewaking geplaatst in openbare ruimtes, maar daarbij blijft Rotterdam een van de meest onveilige steden in Nederland. Volgens Brenno de Winter gaat het hier om techno-optimisme met het idee als we ergens meer technologieën tegen aan gooien hoe veiliger het zou moeten worden. Maar dit fenomeen is dus nooit volledig bewezen.
  
  Maar hoe staat dit in tegenstelling tot andere landen, zoals Duitsland? Duitsland gaat op een andere manier om met privacy. 'het controleren' van burgers in Duitsland ligt een stuk gevoeliger. Volgens Sven Guckers (privacykenner) heeft dit vooral te maken met Gestapo1 en Stasi2. Hierdoor zijn burgers in Duitsland veel bewuster van hun privacy dan misschien wel andere landen. Maar niet alleen dat, de politiek in Duitsland is ook steeds bewuster met privacy bezig. De Piratenpartij heeft het mogelijk gemaakt om Data retentie te laten stoppen in samenwerking met de burgers. Dit misschien wel mede door De Tweede Wereldoorlog. Volgens Alexander Morlang (Piratenpartij) kun je dataretentie3 zien als de bouwstenen voor een dictatuur. Of zijn de Duitsers misschien overgevoelig of geven ze ons een terechte waarschuwing?
  
  1* De Gestapo, een Duits lettergreepwoord, gevormd uit Geheime Staatspolizei, was de politieke of geheime politie in nazi-Duitsland (1933 - 1945).
  
  2* Stasi, Het Ministerium für Staatssicherheit (vertaald: Ministerie voor Staatsveiligheid), gewoonlijk afgekort tot Stasi of MfS, was de binnenlandse veiligheidsdienst en inlichtingendienst in de Duitse Democratische Republiek (DDR).
  
  3* Dataretentie (ook wel bekend onder het Engelse data retention) is een begrip dat refereert aan het opslaan van telefonie- en internetgegevens door overheden en commerciële organisaties.
  
  
  Maar hoe ver wil Nederland nog gaan voor een totaal panopticum? Daarbij is internet natuurlijk revolutionair en draagt ook bij aan het panopticum concept. 
  
  Dus deze nieuwe technologieën kunnen misschien wel een valkuil zijn in de maatschappij van nu. Daarbij speelt naïviteit een van de grootste rollen bij Nederlandse burgers.  Zo ook in het nieuwsitem ''EU-expert vindt Nederland naïef met privacy'' Waarbij Peter Hustinx de naïviteit uitlegt: 
  
  Terwijl in andere EU-landen de bezorgdheid is toegenomen tot 80 à 90 procent van de ondervraagde bevolking, is die in Nederland als enige EU-land de laatste jaren juist drastisch gedaald van 50 naar slechts 35 procent.
  Van elke burger zijn vele gegevens vastgelegd bij diens bank, arts, internetbedrijf, ov-chip of de auto. ''Nederlanders denken vaak dat het niet uitmaakt, omdat ze niets te verbergen hebben'', zegt Hustinx.
  ''Maar dat is niet de vraag. Het gaat erom of we de techniek zo inrichten dat die goed werkt, zonder lekken en fouten. De systemen werken nu nog niet zo goed als nodig in een wereld die zo steunt op internet.''
  
  Dus eigenlijk loopt Nederland achter als het gaat om privacy en groeien we steeds meer naar een controle staat, terwijl we hier helemaal niet bewust van zijn. Hoewel we misschien online tegenwoordig wel wat bewuster zijn geworden door Google, Facebook en de NSA. Daarom is er misschien nog steeds een scheidingslijn tussen online en offline privacy.</p>
</article>


<br>
	
	

	
</div>
	




</body>
</html>